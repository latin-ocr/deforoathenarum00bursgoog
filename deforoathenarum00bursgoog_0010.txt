-.10 ..

esse fateor, periegetam eadem ratione in perlustrandis locis usum esse qua
in describendis utentem eum uidemus. Statuo igitur eum, toto circuitu eius
partis fori quae austro propior est absoluto, cum ad eundem sere locum
unde sori periegesin exorsus erat redisset, priusquam ad alteram fori partem
septentrioni propiorem uisitandarn se accingeret relicto soro 'meridiem et
orientem uersus secundum australes arcis radices ad‘ Ilissum usque pro-
gressum, inde simili itinere. eam fortasse uiam quae media est inter Pnycem ¹)
et Areopagum secutum ad regionem ,porticui regiae et occidentali sori lateri
propinquam regressum, deinceps iterum in sorum descendisse ad alteram quam
antea neglexerat partem eius spectandam. Hoc enim contra Curtium (l. l.
p. 23 ss.) acriter contendo, templa Volcani et Veneris Caelestis paullo supra
occidentale sori latus, hoc est in cliui Martis radicibus ad septentrionem
procurrentibus aut in colle septentrionem uersus ab illo porrecto, in cuius
planitie superiore Theseum quoque situm est, fuisse collocata, non orientem
septentrionalem uersus a soro. Nam si reuera eo loco posita fuissent quem
in tabula libello suo adnexa eis adsignari iussit Curtius, ineptissime sane
dixisset Pausanias ea ὑπὲρ τὸν Κεραμεικὸν καὶ στοὰν τὴν καλουμένην
βασίλειον esse, quippe tota l'ori latitudine amplius a porticu regia distantia.
Accedit quod haec templa in cliuo sori (Κολωνὸν ἀγοραῖον dicebant Athenienses)

¹) Pnycem eum collem dico qui medius est inter museum et collem Nympharum
quem uolgo dicunt: cui cur etiam post ea quae Curtius in priore Stutflorum Atticorum
particula (Attische Studien. Pnyx und Stadtmauer. Giittingen 1862) de ueterum scriptorum

testimoniis deque reliquiis nuper in illo loco auspiciis regis Borussorum erutis dissecuit, ι

uetus illud nomen uindicandum esse censeam, pro more meo breuiter exposui in ephemerid.
litterar. a Zarnckio editis a. MDCCCLXIII p. ⁴112. Huic expositioni meae quae nuper ad
sententiam suam tuendam opposuit Curtius (in additamentis ad priorem Studiorum Atti·
corum particulam particulae alteri adnexis p. 68 s.) eodem nitio laborant quo ea quae
priore loco scripseram uerba scilicet Clidemi a Plutarcho (in uita Thesei c. 27) nobis ser·
uata non ex artis legibus sed ex arbitrio’ suo interpretatur, quo illa ex eis eliciat quae
eum opinione sua praeiudicata congruant; quemadmodum nunc Theseum cum Atheniensibus
Amazonum exercitum a dorso simul atque a latere agressum in loca plana nsque ad portam
sere Piraeensem repulisse narrat, cuius rei in Clidemi uerbis nec uola nec uestigium appa·
ret. simillimum est quod ex eo quod Plutarchus scripsit περὶ τὴν Πνύκα καὶ τὸ Μουσεῖον,
non καὶ περὶ τό Μουσεῖον, concludit haec loca non diuersa sed arcte inter se conexa fuisse
(awei Punkte. welche ei n er Oertlichkeit angehoren·)—quod quo iure dixeriteKrugeri gram·
matica graeca 8 68, 9 discere poterit—‚ cum statim post Clidemus narret. dextrum Ama·
sonum cornu πρὸς τὴν Πνύκα κατὰ τὴν Χρύσαν uenisse. Athenienses antem hoc oppugnasse
ἀπὸ τοῦ Μουσείου ταῖς Ἀμαζόσι συμπεσόντας. Sed taedet me iam diutius in hac contro·
nersia uersari, qnam libenter aliis uiris doctis diiudicandum relinquo.

